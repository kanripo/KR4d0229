# -*- mode: mandoku-view; -*-
#+TITLE: 梁谿遺稿
#+DATE: 2015-08-24 23:59:57.704219
#+PROPERTY: ID KR4d0229
#+PROPERTY: BASEEDITION WYG    
#+PROPERTY: JUAN 卷一
<pb:KR4d0229_WYG_001-1a>¶
欽定四庫全書¶
　梁谿遺稿巻一¶
　　　　　　　　　　　　　宋　尤袤　撰¶
　　君子堂¶
堂堂文簡公一世夔與臯君子哉若人此言聖所褒遺¶
愛在斯民誰能薦牲牢獨有坐嘯地清風仰彌髙(陳耆/卿赤)¶
(城志云太平興國三年畢文簡公士安/來守郡真宗有君子人之稱堂以是名)¶
　　節愛堂¶
<pb:KR4d0229_WYG_001-1b>¶
誰憐窮山民糠籺不自贍紛紛死溝壑徃徃困征歛夫¶
惟節與愛是謂仁且儉掲茲聖人言聊用自鍼砭(陳耆/卿云)¶
(節愛堂在君子堂右舊曰燕/豫淳熙四年尤守更今名)¶
　　凝思堂¶
失脚墜塵網牒訴擾我懐公庭了官事時来坐幽齋天¶
風肅泠泠山鳥鳴喈喈我思在何許獨對蒼然崖(陣耆/卿云)¶
(凝思堂淳熙/四年尤守建)¶
　　樂山堂¶
<pb:KR4d0229_WYG_001-2a>¶
草堂有遺基榛莽歳月久我来始經葺挹翠開户牖羣¶
山供笑傲萬象皆奔走所以名學山欲企仁者夀(陳耆/卿云)¶
(樂山堂淳熙/三年尤守建)¶
　　匿峰亭¶
小亭在山背不見山巍巍但見四面風輻湊朝宗之深¶
藏固甚智自牧甘處卑一謙受四益是以能不危(陳耆/卿云)¶
(匿峯亭淳熙四年尤守建/取孫綽賦匿峯千嶺之句)¶
　　駐日亭¶
<pb:KR4d0229_WYG_001-2b>¶
攀梯上甓級小憩得危亭一覽盡寥廓四山聳寒青浩¶
若凌太虚翩如逐遐征昏花拭病目望處增雙明¶
　　　　右六首見陳耆卿赤城志¶
　　己亥元日¶
玉厯均調歳啟端東風又逐斗樞還蕭條門巷經過少¶
老病腰肢拜起難白髮但能欺槁項青春不解駐朱顔¶
餘齡有幾仍多幸占得山林一味閒¶
　　次韻徳翁苦雨¶
<pb:KR4d0229_WYG_001-3a>¶
十年江國水如淫怕見三秋雨作霖可念田家妨卒歳¶
須煩風伯蕩層隂禾頭昨夜憂生耳木徳何時却守心¶
兀坐書忩詩作祟寒蟲嗚咽伴愁吟¶
　　梅¶
不奈雪埋照可堪風漏香天寒無疹粟日暮有嚴妝桃¶
李真肥婢松筠共老蒼合教居第一獨自占年芳¶
　　和渭叟梅花¶
不避風霜苦自甘丘壑潛未禁沾額角信好揷梳尖春意¶
<pb:KR4d0229_WYG_001-3b>¶
已張本寒威今解嚴殷勤留客意尚許隔牆覘¶
　　梅花¶
冷豔天然白寒香分外清稍驚春色早又喚客愁生待¶
索巡簷笑嫌聞出塞聲園林多少樹見爾眼偏明¶
　　蠟梅¶
破臘驚春意凌寒試晚妝應嫌脂粉白故染麯塵黄綴¶
樹蜂懸室排筝雁著行圑酥與凝蠟難學是生香¶
　　次尹明梅花¶
<pb:KR4d0229_WYG_001-4a>¶
江北江南天未春陽和先已到孤根斜枝冷落溪頭路¶
瘦影扶疎竹外村水部未妨時遣興玊妃誰復與招魂¶
天寒好伴羅浮醉明月清風許重論¶
　　梅花二首¶
竹外籬邉一樹斜可憐芳意自萌芽也知春到先舒葉¶
又被寒欺不放花索笑幾回驚歳晚相思一夜繞天涯¶
直須待得垂垂發踏月相攜過酒家¶
冷蘂疎枝半不禁眼看芳信日駸駸雪霜不管朝天面¶
<pb:KR4d0229_WYG_001-4b>¶
風月能知匪石心望逺可無南北使客愁空費短長吟¶
年年准擬花排恨不道看花恨更深¶
　　落梅¶
梁谿西畔小橋東落月紛紛水映空五夜客愁花片裏¶
一年春事角聲中歌殘玊樹人何在舞破山香曲未終却¶
憶孤山醉歸路馬蹄晴雪襯東風¶
　　入春半月未有梅花¶
枯樹扶疎水滿池攀翻未見玊團枝應羞無雪教誰伴¶
<pb:KR4d0229_WYG_001-5a>¶
未肯先春獨探攴幾度杖藜貪看早一年芳信未開遲¶
留連東閣空愁絶只誤何郎作好詩¶
　　徳翁有詩再用前韻三首¶
文章仙伯記仇池每想横斜竹外枝未放柔柯攢玉雪¶
稍看紅蔕染燕支别来望逺慿誰寄老去尋春只恐遲¶
把酒問花花解語定應催促要新詩¶
駐馬黄昏遶曲池幾回踏雪問南枝不應春到花猶未¶
定恐寒侵力不攴隴上已驚傳信晚樽前只想弄妝遲¶
<pb:KR4d0229_WYG_001-5b>¶
臨風不語空歸去獨立無憀自咏詩¶
嘗記尋芳到習池攀條頻認去年枝曉穿曲徑千林去¶
晚度危橋一木支不避春寒來得得只縁人望故遲遲¶
無錢可辦羅浮醉報荅春光只有詩¶
　　次韻渭叟蠟梅¶
快瀉鵞黄逗小春要將香色鬬清珍蠟丸暗坼東君信¶
梔貌寧欺我輩人聲價未輸何遜早詩篇早見豫章新¶
渾金璞玉争多少要與江梅作近親¶
<pb:KR4d0229_WYG_001-6a>¶
　　雪¶
睡覺不知雪但驚忩户明飛花厚一尺和月照三更草¶
木淺深白丘塍髙下平饑民莫咨怨第一念邉兵¶
　　甲午春前得雪三首¶
寒聲昨夜響蕭蕭逗曉階前亦已消殘臘距春無幾日¶
一年飛雪只今朝微陽欲動梅驚萼餘潤纔沾麥放苗¶
天意未能違物意漫留殘白占山腰¶
飛霙回旋逐風飄爽氣令人意欲消荏苒流年春送臘¶
<pb:KR4d0229_WYG_001-6b>¶
殷勤宻雪暮連朝冬回庾嶺花無數烟煖藍田玊有苗¶
一飽自今真有望更看南畝麥齊腰¶
凍雲排陣擁山椒待伴還應不肯消皎月氷壺千頃夜¶
冷烟茅屋幾家朝梅枝堆亞難尋萼萱草侵凌不辨苗¶
殘甲敗鱗隨處是被誰敲折玊龍腰¶
　　正月二十八日夜大雪¶
一冬無雪潤田疇渇井泉源凍不流昨夜忽飛三尺雪¶
今年須兆十分秋占時父老應先喜忍凍飢民莫漫愁¶
<pb:KR4d0229_WYG_001-7a>¶
晴色已回春氣候晚風摇緑㸔来牟¶
　　别李徳翁¶
長恨古人少斯人今古人二難俱益友兩載覺情親世¶
態深難測心期久益真相看俱半百此别倍酸辛¶
　　别林景思¶
二年無徳及斯民獨善從游得此君囊乏一錢窮到骨¶
胸蟠千古氣凌雲論交却恨相逢晚别袂真成不忍分¶
後夜相思眇空濶尺書應許雁知聞¶
<pb:KR4d0229_WYG_001-7b>¶
　　送朱晦菴南歸¶
二年摩手撫瘡痍恩與廬山五老齊合侍玊皇香案側¶
却持華節大江西鼎新白鹿諸生學築就長虹萬丈堤¶
待哺饑民偏戀徳老翁猶作小兒啼¶
　　送提舉揚大監解組西歸¶
征轅已動不容攀回首棠隂蔽芾間為郡不知歌舞樂¶
憂民贏得鬢毛斑澄清未展須持節注想方深合賜¶
環從此相思隔烟水夢魂飛不到螺山¶
<pb:KR4d0229_WYG_001-8a>¶
　　送吳待制帥襄陽二首¶
方持紫橐侍西清忽領雄藩向暑行誰謂風流貴公子¶
甘為辛苦一書生詞源筆下三千牘武庫胷中十萬兵¶
從此君王寛北顧山南東道得長城¶
欲將盤錯試餘鋒故擁旗麾訖外庸南峴北津形勝地¶
前羊後杜昔賢蹤不妨倒載同民樂自有輕裘折鹵衝¶
努力功名歸報國莫思山月與林鐘¶
　　海棠¶
<pb:KR4d0229_WYG_001-8b>¶
兩株芳蘂傍池隂一笑嫣然抵萬金火齊照林光灼灼¶
彤霞射水影沉沉曉妝無力燕支重春醉方酣酒暈深定¶
自格髙難著句不應工部總無心¶
　　玊簪花一名鷺鷥¶
一種幽花迥出塵孤髙恥逐艶陽辰瑶枝巧揷青鸞扇¶
玊蘂斜欹白鷺巾難與松筠爭歳晚也同葵藿趂時新¶
西風昨夜驚庭緑滿院清香惱殺人¶
　　拄杖¶
<pb:KR4d0229_WYG_001-9a>¶
久矣相隨若弟昆周旋險阻不須論斷橋測水露半影¶
野路擉泥留亂痕癡坐自憐今日懶顛持敢忘昔年恩¶
得君分付吾何恨休向林間打睡門¶
　　劉屯田墓壯節亭¶
西澗當年卜考槃便於神武挂衣冠後生無復知前輩¶
故老猶能説長官三尺荒墳埋玊冷百年壯節倚天寒¶
表章賴有羣臣力誰把生芻奠酒盤¶
　　送趙子直帥蜀得須字二首¶
<pb:KR4d0229_WYG_001-9b>¶
射策當年首漢儒去登雲路只斯須飽聞治㝡誇閩郡¶
已有先聲到益都壯略定羌元自許宗英帥蜀舊来無¶
前驅叱馭休辭逺看取東歸上政塗¶
帝念西南在一隅簡求才徳應時須羌彝種落誇威令¶
秦隴闗河聽指呼自古功名多少壯及今談笑定規模¶
玊山舊政人誰記應掃棠隂看畫圖¶
　　　　右三十二首見方回瀛奎律髓¶
　　庚子歳除前一日游茅山¶
<pb:KR4d0229_WYG_001-10a>¶
犯寒出行邁值此歳云除剛風駕飈輪送我㳺清都華¶
陽第八天仙聖之所居洞小不容人中寛如室廬横前¶
大谿水於焉限塵區其右萬石林錯落空翠圖茅庵著¶
深秀細路縁崎嶇幽泉見客喜頗亦類逃虚山深日易¶
曛捷徑趨元符琳宫照金碧天籟鳴笙竽側睨白雲峰¶
前瞻赤沙湖金壇聳百丈隂洞通七塗俯視人間世擾¶
擾真蟲蛆早以冗陋質忝分赤城符豈悟夙昔縁復造¶
神霄墟平生夢寐處恍若登華胥歸来拜綠章足力尚¶
<pb:KR4d0229_WYG_001-10b>¶
有餘珍館十六所安能遍遨娱窮探恨不盡太息仍躊¶
躇¶
　　　　右一首見劉大彬茅山志¶
　　游張公洞(并序/)¶
　舟次湖洑侍季父伯兄㳺洞靈步行五百里夾道皆¶
　喬木參天鶴巢其上若笑若咳澗水㶁㶁鳴聲甚¶
　悲殆不類人間也入洞靈宫覽前賢留題徘徊久之¶
　由石徑里許達于洞洞深數十丈磴道險絶俯僂僅¶
<pb:KR4d0229_WYG_001-11a>¶
　可下下寛廣容數百人大石林立或下聳欲落若劔¶
　盾矛㦸相撐拄或甍連崛起而不斷若虎豹蹲伏俯¶
　踞而拏攫中有小門持炬乃得入丹竈井田在焉由¶
　石罅而上皆竒石怪形莫名其狀旁行屈曲益深逺¶
　不可到其陽有懸崖滴乳水水流澗谷乍細乍大自¶
　成宫商横澗得小閣可憩朱藤纒絡崖上丹花簌簌¶
　下墜芬芳襲人毛髮凜然欲少留而大風作遂歸余¶
　㳺山川多矣茲㳺㝡可紀因成五百字貽我同志以¶
<pb:KR4d0229_WYG_001-11b>¶
　備他日觀覧焉¶
吾聞荆漢南有地仙所宅十年勞夢想今日著脚歴扁¶
舟下湖洑水漲沒沙磧結纜小橋旁杖藜從此適平岡¶
面陂陀疊嶂堆襞積行行三兩里夾道喬木植其木幾¶
合抱其髙乃千尺風生萬壑響日照四山赤時摇樹林¶
杪忽見屋宇脊宫門何峥嶸古道頗脩直長廓景曀曀¶
崩殿人寂寂寥落昔賢題摩挲壁間墨捫蘿上層巔俯¶
瞰得深窟危梯交支撐鳥道穿詰屈投身乍寛間跼步¶
<pb:KR4d0229_WYG_001-12a>¶
仍逼窄攀援愁顛躋傲睨驚險僻懸崖朶頦頷亂石供劍¶
㦸白雲何時横乳溢或自滴中空正澒洞了不見天隙¶
㝠行迷近逺傴僂猶擿埴巉巖豈人工隠軫入地脈窮¶
幽或篝火俯跪僅容席仙壇尚故處丹竈儼遺跡山蟲¶
鳴咿嚘野鼠聲嘖唶傳聞老父語以徃真莫測中有白¶
玉堂横絶巨石塞傍連洞庭野欲去不可極潛窺目光¶
旋縱走膝無力邅迴步西徑突兀出峭壁樅風髙枝樛¶
藤蔓青隂羃芳草何芊緜丹花亦狼籍躊躇古亭上¶
<pb:KR4d0229_WYG_001-12b>¶
頫仰幽澗碧玎璫下流水磊磈欲落石雖云培塿髙氣¶
與嵩華敵其南有空穴澹瀩殷幽黑隂風牙吞吐冷氣¶
森噴逼蛟龍久伏藏金玉閟簡冊靈蹤信茫昧幻怪紛¶
慘戚將無神物守欲與世壤隔平生丘壑念蚤歳泉石¶
癖豈不思三山所恨無六翮樂哉茲辰逰逸興潛有激¶
仙翁在何許緑髮尚如昔髣髴笙簫聲徘徊鸞鶴翼俗¶
縁磨不盡夢境坐形役何階築衡茅幽時窮日夕風雲¶
西北起天地忽改色倉皇促歸舟造物豈戯劇良逰易¶
<pb:KR4d0229_WYG_001-13a>¶
乖忤真賞難再得寄語山中人重來儻相識¶
　　　　右一首見沈敇荆溪外紀¶
　　題雲海亭¶
亭前山色繞危欄亭下波濤直浸山波上漁舟亭上屋¶
相看渾在畫圖間¶
　　　　右一首見咸淳毘陵志¶
　　青山寺¶
峥嶸樓閣插天開門外湖山翠作堆蕩漾烟波迷澤國¶
<pb:KR4d0229_WYG_001-13b>¶
空濛雲氣認蓬萊香銷龍象輝金碧雨過麒麟剝翠苔¶
二十九年三到此一生知有幾回来¶
　　聽鶯閣¶
春催金谷曉一望百花齊不作遼西夢從渠著意啼¶
　　　　右二首見無錫新志¶
　¶
　¶
　梁谿遺稿卷一¶
