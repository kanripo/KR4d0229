# -*- mode: mandoku-view; -*-
#+TITLE: 梁谿遺稿
#+DATE: 2015-08-24 23:59:57.682021
#+PROPERTY: ID KR4d0229
#+PROPERTY: BASEEDITION WYG    
#+PROPERTY: JUAN 提要
<pb:KR4d0229_WYG_000-1a>¶
欽定四庫全書　　　　　集部四¶
　梁谿遺稿　　　　　　　别集類三(宋/)¶
　　提要¶
　　　　(臣/)等謹案梁谿遺稿二巻宋尤袤撰袤有遂¶
　　　　初堂書目已著録宋史袤本傳載所著有遂¶
　　　　初小藁六十巻内外制三十巻陳振孫書録¶
　　　　解題載梁谿集五十巻今並久佚¶
　　　國朝康熈中翰林院侍講長洲尤侗自以為袤¶
<pb:KR4d0229_WYG_000-1b>¶
　　　　之後人因裒輯遺詩編為此本葢百分僅存¶
　　　　其一矣厲鶚作宋詩紀事即據此本為主而¶
　　　　别摭三朝北盟㑹編所載淮民一首茅山志¶
　　　　所載庚子嵗除前一日逰茅山一首荆溪外¶
　　　　紀所載逰張公洞一首揚州府志所載重登¶
　　　　斗野亭一首郁氏書畫題跋記所載題米元¶
　　　　暉瀟湘圖二首後村詩話所載逸句四聫而¶
　　　　去年江南荒兩聯即淮民謡中之語前後複¶
<pb:KR4d0229_WYG_000-2a>¶
　　　　出良由瑣碎捃拾故失於檢核知其㪚亡已¶
　　　　甚不可復収拾也方回嘗作袤詩跋稱中興¶
　　　　以來言詩必曰尤楊范陸誠齋時出奇峭放¶
　　　　翁善為悲壯公與石湖冠冕佩玉度騷婉雅¶
　　　　則袤在當時本與楊萬里陸游范成大並駕¶
　　　　齊驅今三家之集皆有完本而袤集獨湮没¶
　　　　不存葢文章傳不傳亦有幸不幸焉然即今¶
　　　　所存諸詩觀之殘章斷簡尚足與三家抗行¶
<pb:KR4d0229_WYG_000-2b>¶
　　　　以少見珍彌增寶惜又烏可以殘賸棄歟乾¶
　　　　隆四十六年十二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 序
<pb:KR4d0229_WYG_000-3a>¶
梁谿遺稿序¶
宋南渡後以詩齊名者四家楊廷秀所稱尤蕭范陸是¶
已千巖詩學于曾幾吉甫授之姜夔堯章當時劉潛又¶
許為誠齋敵手而方萬里謂其詩苦硬頓挫而極其工¶
使不早死雖誠齋猶出其下蓋為詩家矜許若是顧其¶
詩曾刋于永州歳久散失而尤公梁谿集五十巻公之¶
孫藻鋟木新安焚于兵火故范陸詩盛行而尤公之作¶
流傳者寡蕭特僅見其數首而已後之論者遂易之曰¶
<pb:KR4d0229_WYG_000-3b>¶
尤楊范陸於是蕭愈湮晦至有不能舉其姓氏者翰林檢¶
討西堂先生自梁谿徙吳實文簡裔孫慮公之詩文罕¶
傳于世乃抄撮其僅存者為二巻鏤板行之屬其同年¶
友秀水朱彝尊為之序予因摭其大畧書之簡端蕭西¶
江人諱徳藻字東夫别字千巖潛夫稱其咏梅絶句有¶
云湘妃危立凍蛟背海月冷挂珊瑚枝又云百千年蘚¶
著枯樹一兩㸃花供老枝造句奇崛洵足與文簡公梁¶
谿西畔小橋東之作竝傳者也¶
